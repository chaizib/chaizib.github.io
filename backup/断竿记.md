&emsp;&emsp;七月廿四，阴，井泉水，除执位，冲兔煞东 。酉时，余四人者，携城南曾道长，医馆骚凯，渔贾许君，访小河垂钓。

&emsp;&emsp;自万马桥，上高山， 入深林，穷回溪。少顷即至楠木河，由路直下，有二叟分石而钓，曰“自午时始，有闲夫数人，操舟掷炮，三番不绝。”遂起，越横桥渡河，复前行。

&emsp;&emsp;经奇岭崎路，行四五里，漫山苍穹，尽目遥望，堤坝右立，群水环之，网箱左浮，鱼跃不止。吾等皆曰：此钓台天生奇绝，大善。遂至河畔，稍事休整，执竿锤纶。

&emsp;&emsp;时有鳙鱼者余谓胖头，三五结群，啜饵不止，至多且易取。吾与骚凯择沙浜右侧，试开花白鲢三包，和水调之，群鱼争喋。逾时，骚凯惊呼，奋袖出臂而立，余观渔线嗡嗡迸直，漂立浮水左右奔走，未几，一胖头漂起，吾持网抄之。既而，吾漂徐沉，复上浮，如此几许，余大喜猛提，两臂战战，若举重石，其动悠急，左右反复。忽忆昔日许君言，有化叟名绍新，每中鱼必扬竿而立，屈膝而蹲巍然如山，任鱼博线旁顾左右而不闻，轻取大鱼易如反掌，此法曰怀中抱月。

&emsp;&emsp;遂仿化叟杨竿而立，屈膝抱竿，巍然不动如山峦，充耳不闻，心如止水无波澜。胖头挟漂，疾行如风，去势如电，少顷，闻声崩脆，手复轻，垂目视之唯执一把，竿折矣。愤而起，抄断节直追，得大鱼一尾，两斤七两四钱。曾道长众人闻声而视一相笑也。

&emsp;&emsp;归而思之，余无龙纹鲤之韧，然行化叟之法，是为谬也。世物皆如是，非不为盖不能也，悟，故为之文以志。

`Gmeek-html<img src=https://cdn.jsdelivr.net/gh/chaizia/pic/img/20241213150520780.png>`

<!-- ##{"timestamp":1441592736}## -->